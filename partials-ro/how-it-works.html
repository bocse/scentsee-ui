<div class="wrapper static" id="howItWorks">
	<div class="col-lg-12">
		<h1>Cum funcționează ScentSee?</h1>
	</div>
	<div class="col-lg-6 col-md-6 space-top paddedr">
		<p>		
			Pentru a evidenția cum parfumurile determină psihicul uman, Edwards a făcut relațiile dintre arome mai ușor de vizualizat dezvoltând
			“Roata Olfactivă”, un sistem ce organizează mirosurile în funcţie de notele dominante.
			În acest sens, el oferă o clasificare de nestrămutat în înţelegerea preferinţelor individuale în materie de parfumuri şi oferă un mod logic de a înţelege aromele.
			Pornind de la această idee, ScentSee s-a născut pentru a vă uşura drumul în lumea aglomerată a parfumurilor.
			Astfel, introducând numele parfumurilor preferate, sistemul recomandă parfumurile cu semnătură aromatică asemănătoare.
			În acest mod aveți posibilitatea de a descoperi cu ușurință parfumuri similare.
		</p>
	</div>
	<div class="col-lg-6 col-md-6 space-top">
		<p>
			Dacă doriți să explorați lumea parfumurilor într-un mod ușor și elegant, dacă doriți să oferiți un cadou cu personalitate,
			sau pur și simplu considerați că este momentul să vă redefiniți preferințele în funcție de personalitatea dumneavoastră,
			vă punem la dispoziție un chestionar ce explorează stilul de viață și trăsăturile caracterului dumneavoastră.
			Am elaborat o serie de întrebări ce analizează viața de zi cu zi, preferințele și personalitatea pentru a putea înțelege persoana din spatele aromei,
			putând astfel să definim parfumul care va deschide calea persoanei. Chestionarul se bazează pe întrebări ce descoperă tipul pH-ului și tipul de piele,
			unul din factorii ce influențează aroma parfumului, dar și pe întrebari ce relevă caracterul persoanei.
			Personalitatea parfumului este determinată de familiile de note componente, de care ScentSee ține cont pentru a-l găsi pe cel similar preferințelor
			anterioare sau pe cel corespunzător stilului de viața analizat în chestionar.
		</p>
	</div>
	<div class="col-lg-6 col-md-6 space-top paddedr">
		<p>
			Parfumurile sunt clasificate pe categorii de arome, în funcție de sex și în funcție de caracterul persoanei.
			Spre exemplu, esenţele florale si orientale imprimă o notă feminină, iar cele cu nuanţe ciprate şi lemnoase sunt specific masculine;
			în același timp, aromele alpine li se potrivesc mai bine persoanelor cu un stil de viață dinamic, iar aromele pudrate îmbracă mai bine o persoană cu un stil de viață mai calm.
			Urmând acest chestionar, orice parfum oferit cadou devine un gest de apreciere a personalității, deoarece fiecare din noi poartă în suflet o aromă ce îi definește caracterul si sentimentele.
		</p>
	</div>
	<div class="col-lg-6 col-md-6 space-top">
		<p>
			În funcţie de persistenţa mirosului şi de reacţiiile la contactul cu pielea, parfumul aduce întotdeauna un element surpriză.
			Notele de vârf se disting în primele minute de la aplicare iar mirosul se atenuează treptat,
			devenind delicat pe masură ce percepția se mută asupra notelor din inima parfumului, pentru ca notele de bază să dezvăluie adevarata sa natură.
		</p>
	</div>
	<div class="clear"></div>
</div>





